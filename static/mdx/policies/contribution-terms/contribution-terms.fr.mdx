---
title: 'Conditions de contribution'
date: '2024-06-06'
---

Awal és una iniciativa sense ànim de lucre que contribueix a la digitalització de la llengua amaziga mitjançant la recopilació de conjunts de dades obertes i el desenvolupament d'eines innovadores.  
El portal web d'Awal permet la contribució lliure de frases traduïdes amb l'objectiu de desenvolupar aplicacions de traducció automàtica. Només podeu fer contribucions i validar frases traduïdes si us apunteu a la iniciativa. En registrar-vos, heu de comprometre-us a complir aquests termes.
Awal també col·labora amb la iniciativa Common Voice de Mozilla per a la recopilació de conjunts de dades obertes de parla, permetent a qualsevol persona construir aplicacions basades en la veu per a l'amazic. Tingueu en compte que les contribucions a Common Voice estan subjectes als [termes legals de Mozilla](https://commonvoice.mozilla.org/en/terms).    
En aquests termes, 'nosaltres', 'el nostre', 'ens' o '-nos' es refereixen als col·laboradors i administradors d'Awal, la iniciativa sense ànim de lucre. 'Tu', 'teu', 'vosaltres' o 'vostre' fa referència a l'usuari, col·laborador o voluntari que interacciona i contribueix a la plataforma d'Awal.
## Contribucions de Traducció
Una contribució de traducció consisteix en una frase en català, espanyol, anglès, àrab o francès amb la seva traducció a l'amazic. Podeu traduir de l'amazic a una altra llengua o viceversa. Les contribucions s'accepten tant en l'alfabet tifinagh com en l'alfabet llatí.
Les contribucions es guarden inicialment a les bases de dades privades de núvol de Col·lectivaT i es posaran periòdicament a disposició amb [una llicència Creative Commons (CC)](https://creativecommons.org/licenses/by/4.0/) al [repositori de Hugging Face de Col·lectivaT](https://huggingface.co/datasets/collectivat/amazic) Això significa que qualsevol persona pot veure les traduccions que feu i utilitzar-les com vulgui.  
Heu d'abstenir-vos d'incloure qualsevol informació personal identificable en les frases que envieu.  
Les frases originals que traduïu poden ser de creació pròpia o preses de fonts sense drets d'autor.  
Les vostres traduccions també han de ser de creació pròpia, assegurant precisió i respecte i evitant contingut ofensiu o inadequat.  
Els socis del projecte poden dur a terme inspeccions manuals dels aportacions fetes pels usuaris. El no compliment d'alguna d'aquestes condicions pot comportar l'eliminació del vostre compte i la retirada de les vostres contribucions.

## Frases aleatòries

Utilitzant la funció de càrrega de "Frase aleatòria", podeu accedir a milers de frases amb llicència oberta en totes les llengües per traduir. Podeu carregar tantes vegades com vulgueu i decidir quina voleu traduir.  
La majoria d'aquestes frases són frases carregades per la comunitat de [la plataforma Tatoeba](https://tatoeba.org/en/) Si trobeu alguna frase que considereu ofensiva, racista, sexista, discriminatòria o que de qualsevol manera incompleix les nostres pautes comunitàries, podeu utilitzar el botó "Informar", investigarem ràpidament la qüestió i, si és necessari, prendrem les mesures pertinents, incloent-hi la retirada del contingut ofensiu de la nostra base de dades.

## Traducció automàtica

Awal Translate permet la traducció automàtica entre l'amazic i uns altres quatre idiomes. Aquesta funció està alimentada pel [model NLLB de Meta](https://ai.meta.com/blog/nllb-200-high-quality-machine-translation/), aun model de codi obert publicat amb finalitats de recerca. No obstant això, la qualitat de les traduccions a l'amazic és actualment baixa degut als recursos limitats. Un dels objectius del projecte és millorar aquest model utilitzant les dades d'alta qualitat que recopilem.  
En fer contribucions, teniu l'opció d'utilitzar la funció de traducció automàtica per generar la traducció amb la qual treballareu. No obstant això, és crucial editar aquesta frase adequadament per assegurar-ne l'exactitud. Les frases traduïdes automàticament sense cap edició no seran acceptades. L'ús indegut de la funció de traducció automàtica pot comportar la retirada de les frases que heu contribuït o fins i tot la suspensió del vostre compte d'usuari.

## Validació de traduccions

Awal també permet la validació comunitària de frases traduïdes. Això es fa per garantir l'exactitud de les frases que recopilem, la qual és essencial per obtenir models precisos. Podeu acceptar les traduccions correctes i rebutjar aquelles que continguin errors importants, faltes d'ortografia o traduccions incorrectes. No s'han de comptar com a errors les discrepàncies menors i les diferències de variants.

<span className="text-slate-200">
## Perfil d'usuari
Podeu omplir informació com el nom, cognom, edat, sexe i habilitats lingüístiques a la pàgina de perfil. El vostre nom, cognom i adreça de correu electrònic no es revelaran públicament de cap manera.
La informació demogràfica com l'edat, el sexe i les habilitats lingüístiques ens permet obtenir coneixements sobre el perfil de les persones que col·laboren amb el projecte i avaluar la parcialitat, la qualitat i la quantitat de les dades que recopilem. En proporcionar aquesta informació, doneu permís per publicar les vostres traduccions juntament amb aquesta informació.  
El vostre nom d'usuari és públic i es pot incloure en els taulells de classificació públics juntament amb els punts de contribució que heu aconseguit. Depèn de vosaltres triar un nom d'usuari que us agradi. El vostre nom d'usuari pot ser inclòs en els conjunts de dades publicats juntament amb les traduccions que heu presentat.
## Puntuació
Les persones col·laboradores guanyen punts per cada traducció que realitzen. Els punts que guanyeu són proporcionals a la longitud de la frase original que introduïu (quan no utilitzeu la funció "Frase aleatòria") i la traducció corresponent. Si feu servir la funció de traducció automàtica, la vostra puntuació objectiu es calcularà en funció del nombre de canvis que feu..  
És important assenyalar que la puntuació està dissenyada exclusivament per a una competició amistosa i no implica cap forma de compensació.
## Comunicacions
Si us registreu a Awal, podeu rebre correus electrònics nostres relacionats amb el vostre compte. Si us subscriviu a la nostra llista de correu, rebreu informació addicional sobre la iniciativa, com ara actualitzacions de la pàgina web, invitacions a esdeveniments i publicació de notícies i recursos.
## Exempcions de responsabilitat
Awal i els seus serveis associats es proporcionen "tal com són" i "segons estiguin disponibles", sense cap garantia o representació, expressa o implícita. L'ús dels nostres serveis és sota la vostra responsabilitat.  
No garantim l'exactitud, la completesa o la fiabilitat del contingut proporcionat per les persones col·laboradores. En accedir a la pàgina haureu de verificar de manera independent qualsevol informació obtinguda a través d'Awal o dels recursos publicats abans de confiar-hi.  
En col·laborar us feu responsables de la vostra pròpia conducta, i utilitzant Awal, acordeu no violar cap llei, infringir en drets de terceres persones o presentar contingut inadequat. Ens reservem el dret de suprimir qualsevol contingut o suspendre comptes que incompleixin aquestes condicions, a les que s'apliquen les lleis espanyoles.  
TEn la màxima mesura permesa per la llei aplicable, Awal i les seves empreses afiliades, oficials, empleades, agents, sòcies i llicenciants no seran responsables de cap dany indirecte, fortuït, especial, resultant o punitiu, o de la pèrdua de beneficis o ingressos.  
Awal pot contenir enllaços a llocs web o serveis de tercers que no són propietat nostra o no estan controlats per nosaltres. No tenim control sobre el contingut, les polítiques de privadesa o les pràctiques de cap lloc o servei de tercers.  
Awal respecta els drets de propietat intel·lectual externs. Si creieu que la vostra obra ha estat copiada o utilitzada de manera que constitueix una infracció de drets d'autor, poseu-vos en contacte amb nosaltres a awal@collectivat.cat.  
Ens reservem el dret de modificar, suspendre o finalitzar els nostres serveis, termes o polítiques en qualsevol moment sense previ avís. És responsabilitat de les persones usuàries revisar regularment els nostres termes per a qualsevol actualització.  
Tot i que implementem mesures per protegir les dades de les usuàries, no podem garantir la seguretat de la informació transmesa per internet. Aquestes proporcionen la informació al seu propi risc.  
Podem suspendre o finalitzar el compte de qualsevol persona a Awal en qualsevol moment per qualsevol motiu. Si decidim suspendre o finalitzar el vostre accés, intentarem notificar-vos a l'adreça de correu electrònic associada al vostre compte o la propera vegada que intenteu accedir a la nostra pàgina web.  
Consulteu la nostra Política de privadesa per obtenir detalls sobre com recopilem, usem i protegim la vostra informació personal. El nostre Avís legal proporciona informació important sobre els termes i les condicions d'ús dels serveis d'Awal, mentre que la Política de galetes explica com utilitzem les galetes per millorar la vostra experiència de navegació. En utilitzar aquest lloc web, accepteu aquests termes i polítiques.
</span>

